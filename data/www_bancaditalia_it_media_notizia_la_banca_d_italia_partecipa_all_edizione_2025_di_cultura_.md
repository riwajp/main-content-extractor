La Banca d'Italia partecipa all'edizione 2025 di "è cultura!"
=============================================================

6 ottobre 2025

Un patrimonio da vivere, una storia da condividere
--------------------------------------------------

Anche quest'anno, la Banca d'Italia partecipa al festival nazionale_"_[_è cultura!_](https://eculturadavivere.it/eventi/filiale-di-venezia)_"_, aprendo le porte dei propri palazzi per raccontare il legame tra istituzione, territorio e cittadini. Un'occasione per scoprire luoghi ricchi di storia, arte e memoria, perché la cultura è un bene comune.

**La visita è gratuita e su prenotazione.**

Promosso da ABI e Acri, il festival si svolge dall**'11 al 18 ottobre 2025**e coinvolge banche e fondazioni di origine bancaria in tutta Italia.

Sedi della Banca d'Italia aperte e modalità di accesso
------------------------------------------------------

Durante l'iniziativa, sarà possibile visitare le seguenti sedi della Banca d'Italia:

*   [**Agrigento**](https://eculturadavivere.it/eventi/filiale-di-agrigento)\- 18 ottobre, ore 9:00-18:00
*   [**Arezzo**](https://eculturadavivere.it/eventi/filiale-di-arezzo-s-t-c)\- 11 ottobre, ore 9:30-17:30
*   [**Bari**](https://eculturadavivere.it/eventi/filiale-di-bari)\- 18 ottobre, ore 9:00-18:00
*   [**Bergamo**](https://eculturadavivere.it/eventi/filiale-di-bergamo)\- 18 ottobre, ore 9:30-17:30
*   [**Brescia**](https://eculturadavivere.it/eventi/filiale-di-brescia)\- 11 ottobre, ore 9:00-13:30
*   [**Cagliari**](https://eculturadavivere.it/eventi/filiale-di-cagliari)\- 18 ottobre, ore 9:00-13:00
*   [**Campobasso**](https://eculturadavivere.it/eventi/filiale-di-campobasso)\- 11 e 18 ottobre, ore 10:00-18:30
*   [**Catanzaro**](https://eculturadavivere.it/eventi/filiale-di-catanzaro)\- 11 ottobre, ore 16:00-19:30
*   [**Firenze**](https://eculturadavivere.it/eventi/filiale-di-firenze)\- 11 e 18 ottobre, ore 9:00-13:00
*   [**L'Aquila**](https://eculturadavivere.it/eventi/filiale-dell-aquila)\- 11 ottobre, ore 9:30-18:00
*   [**Napoli**](https://eculturadavivere.it/eventi/filiale-di-napoli)\- 11 ottobre, ore 8:30-18:00
*   [**Reggio Calabria**](https://eculturadavivere.it/eventi/filiale-di-reggio-calabria)\- 18 ottobre, ore 9:00-13:00
*   [**Roma - Palazzo Koch**](https://eculturadavivere.it/eventi/palazzo-koch)\- 11 e 18 ottobre, ore 9:00-13:30
*   [**Roma - Palazzo di vetro**](https://eculturadavivere.it/eventi/apertura-palazzo-di-vetro---sede-di-roma-della-banca-d-italia)\- 18 ottobre, ore 10:00-13:00
*   [**Trieste**](https://eculturadavivere.it/eventi/filiale-di-trieste)\- 18 ottobre, ore 9:00-18:00
*   [**Venezia**](https://eculturadavivere.it/eventi/filiale-di-venezia)– 11 ottobre, ore 15:00–18:00

Appuntamenti culturali promossi dalla Banca d'Italia
----------------------------------------------------

Nell'ambito del festival, la Banca d'Italia propone tre iniziative di particolare rilievo:

*   **Mostra****"La forma e la fiducia. Monete dal territorio, monete dal mondo"**, in programma il**18 ottobre 2025**, presso la**Filiale di Bari**.Realizzata con il MUDEM - Museo della Moneta, in collaborazione con le Soprintendenze Archeologia, Belle Arti e Paesaggio per la Città Metropolitana di Bari e per le province BAT e Foggia, e con la Fondazione Archeologica Canosina, la mostra propone un percorso espositivo dedicato al valore simbolico, economico e culturale della moneta. Per maggiori informazioni, è possibile consultare il[sito ufficiale del MUDEM - Museo della Moneta](https://www.mudem.it/mostre/la-forma-e-la-fiducia-monete-dal-territorio-monete-dal-mondo/)o il[sito dell'iniziativa "è cultura!](https://eculturadavivere.it/eventi/la-forma-e-la-fiducia--monete-dal-territorio--monete-dal-mondo)".
*   "[Arte, economia, istituzioni. Investire nella bellezza: strategie, impatti e responsabilità condivise](https://eculturadavivere.it/eventi/arte--economia--istituzioni--investire-nella-bellezza--strategie--impatti-e-responsabilita-condivise)", in programma**il 14 ottobre 2025**, dalle**15:00 alle 18:30**, presso**Palazzo Dolfin Manin**(Venezia).L'evento propone una riflessione sul ruolo della bellezza come leva strategica per lo sviluppo sostenibile e la coesione sociale, con il coinvolgimento della Banca d'Italia e di altri attori istituzionali.
*   ["Echi futuristi al Salone Margherita. Dal Teatro della Sorpresa alle opere della collezione della Banca d'Italia](https://eculturadavivere.it/eventi/echi-futuristi-al-salone-margherita--dal-teatro-della-sorpresa-alle-opere-della-collezione-della-banca-d-italia)", in programma l**'11 ottobre 2025**, dalle**18:00 alle 20:00**, presso il**Salone Margherita**(Roma).La serata, dedicata al Futurismo e al centenario del Teatro della Sorpresa, intreccia arte, musica, teatro e memoria storica per rievocare lo spirito provocatorio delle serate futuriste e raccontare il legame tra Futurismo e patrimonio artistico della Banca.

Nuove sezioni e contenuti multimediali per valorizzare la cultura e il patrimonio artistico
-------------------------------------------------------------------------------------------

La Banca d'Italia ha aperto**due nuove sezioni sul proprio sito istituzionale**dedicate al proprio patrimonio culturale:

*   [**Mostre ed eventi**](https://www.bancaditalia.it/servizi-cittadino/mostre-ed-eventi/index.html), pubblica le iniziative promosse dalla Banca in ambito artistico e culturale;
*   [**Musei e visite**](https://www.bancaditalia.it/servizi-cittadino/musei-e-visite/index.html), offre informazioni utili per accedere ai luoghi della Banca aperti al pubblico, con dettagli su modalità di visita e prenotazione.

Sono inoltre disponibili due nuovi**spazi dedicati ai contenuti multimediali**, uno per i[**video**](/media/video/index.html)e uno per le[**foto**](/media/foto/index.html), realizzati per offrire al pubblico materiali visivi e narrativi che raccontano la storia, l'arte e l'identità della Banca d'Italia in modo accessibile e facilmente consultabile.